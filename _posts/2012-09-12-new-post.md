---
layout: post
title: بدنامه نویسان!!
fadate: ۲۰ فروردین ۱۳۹۷
tag: برنامه نویسی
permalink: articles/:title
---

خب سلام!
<br/>
چی بگم؟؟

آشنایی با برخی باورهای نادرست در انتخاب نام دامنهٔ سایت
بخشی از انتخاب یک دامنه شامل تصمیم‌گیری برای استفاده از یک TLD است که در این مقاله با سعی داریم تا علاوه بر آشنایی بیشتر با این اصطلاح، با یکسری باورهای نادرست در مورد انتخاب دامین سایت نیز آشنا شویم.

TLD چیست؟
TLD که مخفف واژگان Top Level Domain است، پسوندی می‌باشد که ما برای وب‌سایت‌مان انتخاب می کنیم (همچون com. برای سایت سکان آکادمی) که از آن جمله می‌توان به ir. یا org. اشاره کرد. در گذشته تصمیم‌گیری بسیار آسان‌تر بود چرا که انتخاب‌ها بسیار محدود بودند اما در سال‌های اخیر که تقریباً می‌شود گفت که تمامی دامین‌های خوب تصاحب شده‌اند، ما شاهد باز شدن پسوندهای بیشتری هستیم.

در عین حال، همواره یکسری باورهای نادرست در میان وب‌مسترها در مورد فرایند انتخاب نام دامنه وجود دارد که گاهی‌ اوقات ایشان را در انتخاب نام دامنهٔ درست دچار مشکل می‌سازد و این همان چیزی است که در ادامه قصد داریم مورد بررسی قرار دهیم.

com. رمز موفقیت در سئو است
این باور که com. سبب موفقیت وب‌سایت شما می‌شود درست نیست و به هیچ وجه ربطی به بهینه‌سازی برای موتورهای جستجو ندارد. 

دامنه به مراتب مهم‌تر از محتوای سایت است
یک تحقیق انجام گرفته توسط گروه NCC نشان می‌دهد که کاربران تمایل زیادی به بازدید از وب‌سایت‌هایی با دامنه‌های جدید ندارند و این در حالی است که تنها ٪۹ از کاربران اینترنتی حاضر به بازدید از دامنه‌های جدید هستند که با توجه به این تحقیق می‌توان فرض کرد که وب‌مسترها با پسوندهای com. و org. رابطهٔ بهتری دارند.

در عین حال، همین تحقیق نشان می‌دهد که دلیل اصلی این قضیه به احساس نبود امنیت برمی‌گردد که از وجود سایت‌های ناامن نشأت می‌گیرد اما نیاز به توضیح است که راه‌های بسیاری برای جلوگیری از ایجاد چنین احساساتی وجود دارد. با برندسازی درست، طراحی سایت به شکلی حرفه‌ای و استفاده از پروتکل HTTPS احساس امنیت کاربر تا درصد قابل‌توجهی افزایش می‌یابد و نکتهٔ قابل‌توجه این است که موفقیت‌های کسب‌شده توسط پسوندهای ly. و یا tech. نشان‌دهندهٔ این موضوع هستند که طراحی وب‌سایت و محتوای آن تأثیر به مراتب بیشتری نسبت به دامنهٔ انتخابی آن دارد.

همیشه می‌توانید نام دامنهٔ سایت خود را تغییر دهید
البته که می‌توانید ولی به گفتهٔ کارشناسان سئو، زمان قابل‌توجهی می‌برد تا دامنهٔ تغییر یافته برای جست‌وجو آماده شود. خارج از مسئلهٔ جست‌وجو، کاربران نیز انتظار دارند تا سایتی که با آن خو گرفته‌اند برای مدت زیادی ثابت باقی بماند و از همین روی بهتر است تا دامنهٔ خود را با توجه به نیازهای بلندمدت انتخاب کنید (با این حال، انتقال محتوای وب‌سایت به یک TLD جدید مزیت‌های خودش را دارد که شامل تفکیک محتوا و دسترسی آسان‌تر می‌شود. به عنوان مثال، وب‌سایت اِسلک بخش help خود را به slack.help منتقل کرده است.)

com. در حال مرگ است
چیزی در حدود ٪۳۹ دامنه‌های ثبت شده را com. تشکیل داده و این دامین همچنان در حال رشد است اما در عین حال باید نیم‌نگاهی هم به باور نادرست بعدی داشته باشیم.

com. برای همیشه حکمران باقی می‌ماند
بر خلاف باور غلط قبلی، پسوند com. در حال از دست دادن تسلط خود است. با در نظر گرفتن اینکه قیمت‌گذاری‌های این TLD نموداری صعودی دارد و فقط برای دامنه‌های باکیفیت موجود است، انتخاب دامنه‌های سطح بالای جدید محبوبیت بیشتری کسب کرده‌اند. 

برندهای معتبر از دامنه‌های سطح بالای جدید استفاده نمی‌کنند
برندهای معتبر در حال مهاجرت به یکسری TLD جدید هستند و از مایکروسافت گرفته که از tech. استفاده می‌کند تا بانک‌های بزرگی مانند Barclays و BNP Paribas که از پسوندهای اختصاصی خود استفاده می‌کنند، خیلی خود را محدود به com. نکرده‌اند. 

fm. اشاره به رادیو، tv. اشاره به تلویزیون، و dj. اشاره به موسیقی دارد
هر سه اشتباه است. در واقع این دامنه‌ها به ترتیب متعلق به کشورهای میکرونزی، تووالو و جیبوتی هستند. 

نتیجه‌گیری
com. هنوز هم حاکم است و اگر می‌توانید یک دامنه کوتاه با قیمتی خوب روی محبوب‌ترین TLD جهان پیدا کنید، بهتر است که همان را انتخاب کنید اما از آنجا که استفاده از com. در حال کاهش است، در اغلب موارد این دامین یا به طور قابل‌توجهی گران‌تر و یا به طور قابل‌توجهی طولانی‌تر و مبهم‌تر از یک دامنهٔ جدید است.

با تمام موفقیت‌های سایت‌های مختلف با استفاده از دامنه‌های جدید و عدم تأثیر این دامین‌ها روی سئوی سایت، می‌توان با خیال راحت یکی از این دامنه‌های جدید را ثبت کرده و در عین حال سایتی با رابط کاربری زیبا و ایجاد #تجربهٔ کاربری منحصربه‌فردی را در معرض دید کاربران قرار داد تا عدم استفاده از com. را پوشش دهد.